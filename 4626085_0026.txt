l7
rum fuisse arbitror. Multum adeo vereor, ne Suidas Aristophanis loco in
Acharn. 850. cll. 1172. deceptus sit, ubi alius quidam Cratinus, molliculus
homo et delicatus, quem lyricum poetam fuisse Scholiastes testatur, a co-
mico sugillatur. Veneris impotentiam in nostro Cratino notavit etiam
Acron qui dicitur ad Horatii Epist. 1, 19, 1.: tantae libidinis fuit, ut
cubiculum suum speculis adornaret etc. Scilicet legerat aliquid
simile de speculato cubiculo Horatii apud Pseudo-Sueton. Vita Horat. 756.,
idque obscurus iste magistellus pro stupore suo ad Cratinum transtulit.
Cf. Lessingii Vindio. Horat. p. 204. Verius alterum illud, quod Suidas
addidit, vinosum fuisse Cratinum, quae res multiplicem Aristophani ri-
dendi jocandique materiem praebuit. V. Pac. 703. Equ. 400. 531. Ean-
dem in rem perelegans est incerti auctoris epigramma apud Athen. Π.
p. 59. c. inter Nicaeneti carmina receptum a Brunckio Anal. 1. p. 417.
quod Cratini monumento inscriptum fuisse fabulatur Acron ille ad Horat.
1. c. ubi quae addita leguntur: Cratinus tantae vinolentiae fuit,
ut solitus fuerit supra pelles recumbere, in quas comedere
consueverunt, fortasse ex Aristoph. Equit. 400. emendari poterunt,
ubi tanquam ε’νουςητῆς ridetur Cratinus: εἴ σε μή μισῶ, ’γενοίμην ἐν Κρατίνου
κώδιον. Neque vero ipse, quo laborabat, vitium dissimulabat, sed ipsam
illam bibacitatem suam in Pytine lepidissime perstrinxit3 quam ille fabu-
lam tanto omnium plausu docuit, ut judicum sententiis et Aristophanis
Nubibus et Conno Amipsiae, quae fabulae simul cum Pytine in certamen
commissae fuerant, praemium praeriperet. Hoc tum in argumento tra·
didit vetus grammaticus p. 7. Herm. tum ipse in parabasi Nubium signi-
ficat Aristophanes: quo magis mirum est Scholiastam ad Nub. 521. scripsisse
οὐ Κςκτίνευ ἀλλ’ Ἀμειψίου δεύτερος ὤφθη. Argumentum fabulae, certe par·
tem argumenti servavit Schol. Arist. Equ. 599. Scilicet Comoediam in-
geniosus poeta uxorem suam esse finxerat, sed divortium cum marito
facturam et κακώσεως litem ei intenturam. Quo cognito, qui forte ade·
rant Cratini familiares obsecrant mulierem, ut ne quid temere faciat, et
quae sit tantae inimicitiae causa quaerunt. Tum illa gravissime queritur

de Cratino quod se contemtui habeat totumque sese ‘temulentiae tradi-
C

