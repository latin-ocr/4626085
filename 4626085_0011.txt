2

poetarum historiam quis unquam dignam habuit, in qua ita elaboraret,
ut operae pretium fecisse existimandus sit? Quod qui facere volet, ’am
copiosam inquirendi disserendique materiam habebit, vix ut unius homi·
nis, quamvis industrii et laboriosi, vires tanto tamque late patenti operi
suffecturae esse videantur. Itaque in tanta rei amplitudine vehementer
optandum est, ut alius alium locum sibi tractandum eligat: qubd si ita,
ut ipse ejus rei speciem animo meo informavi, factum fuerit, deperditam
Graecorum scenam quasi vitae redditam novaque luce collustratam habe·
bimus. Sed ne ipse tam laudabilis instituti otiosus spectator sedeam,
aliorumque potius quam meam qualemcunque operam in jucundo illo
quidem, sed eodem propter multarum rerum difficultates impedito labore
versari velle videar, quamquam haberemus profectO, quare literis nostris
gratularemur, si eruditiores viri et ab ingenii copiis instructiores hanc
operam imponi sibi paterenturk-tamen, invitante occasione, ipse etiam
eorum, quae eam in rem collecta habeo, particulam aliquam speciminis
loco delibare doctorumque hominum judiciis modeste subjice-re apud ani·
mum constitui. Et cum comicae maxime poesios cognitionem mancam
et imperfectam esse intellexissem, haud ingratum me harum literarum
cultoribus facturum esse existimavi, si comicorum graecorum
historiam paullo accuratius explicandam mihi sumerem. Qua in re,
ne disputandi materia in immensum cresceret, hanc mihi legem dixi, ut
non omnium poetarum in hoc genere clarorum historiam explicarem,
sed exclusis, qui Siculam Italicamque comoediam illustravere, poetis,
disputationem meam in una propemodum Atticorum scena cohiberem.
In quo ita versatus sum, ut singulorum poetarum aetate certioribus, si
fieri potuit, finibus circumscripta, quae fuerit cujusque indoles e veterum
scriptorum judiciis sive potius indiciis probabiliter declarare, deperdita-
rumque fabularum argumenta, ubi quidem id tuto fieri posse videretur,
indagare studuerim, copiosiorem totius rei explanationem, si per novi
muneris labores licuerit, alio tempore propositurus·

