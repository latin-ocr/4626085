Cum multa habeat· graecae antiquitatis pervestigatio egregia ad libera·
lem ingenii cultum et eruditionem adjumenta, tum haud scio an nihil
sit, in quo quis cum majori et utilitatis et voluptatis fructu studium
operamque suam collocare possit, quam in idonea literariae‚ quam vocant,
historiae explanatione. Nam si ea est animi bene a natura informati in·
doles et ratio, ut earum maxime rerum contemplatione capiatur, quas
non temere et casu, sed naturae legibus convenienter fieri videat, nihil
profecto reperias, quod vel ad ingenuam animi oblectationem iucundius
vel ad antiquitatis rationem accurate perspiciendam fructuosius esse pos·
sit, quam si ad earum artium doctrinarumque historiam penitus cognoscen-
dam te dederis, quae non fortuita quadarn velut atomorum concursione
conflatae vel umbratico acumine inventae, sed e suis progenitae radicibus
quasi per gradus quosdam e necessaria et immutabili lege naturae ab in-
geniosissimis hominibus ad illud fastigium adductae sunt, ut posteris
omnem prope consequendi sui spem ademisse videantur. Itaque et ipse
saepenumero dolui et alios doluisse existimo, eruditissimos quosque Grae·
ciae interpretes in hac potissimum antiquitatis parte ornanda industriam
collocare suam noluisse3 quod si fecissent, non harum tantum literarum
rationem nexumque paullo melius teneremus, sed de aliis quoque doctae
antiquitatis partibus aliquanto rectius judicare nobis liceret. Nunc veto,
ut de ceteris non minus gravibus taceam, ne scenicae quidem Graecorum
poesios unam alteramve partem ita a quoquam explicatam tenemus, ut
quantum effecerint in ea Graeci plane perspectum habeamus. Nam si

eos, quorum integra superth opera, exceperis. ceterorum in hoc genere
A

