47

Munychione et Thargelione. Cujus impietatis rumorem jam ante ipsam
reorum delationem, quae sequentis demum mensis initio Hermamm mu·
tilationem sequuta est, Thucyd. VI, 27. Diod. Sic. XIII, 2., plane nullum
inter cives percrebuisse, nemo non concedat necesse est, qui attento
animo legerit Thucyd. l. l. Andocid. Orat. de Myst. p. 38. Bekk. Plutarch.
Alcib. 19. cll. Aristide Oratt. T. 11. p. 54, 15. Neque dubium est, si vel
levissimam ejus rei suspicionem populus Atheniensis habuisset, quin ob·
trectatores Alcibiadis violatae religionis litem in recenti facto ei interituri
nec quidquam intentatum relicturi fuissent, quo minus praetor exercitus
in Siciliam mittendi crearetur, quod jam Munychione mense factum esse
, e Thucydide constat Lib. VI, 8. cf. Dodwelli Annal. p. 639. Lips pote-
rantque profecto Alcibiadis inimici tanto certius quem vellent accusationis
contra Alcibiadem motae eventum exspectare, quo majorem esse scirent
religiosissimi populi superstitionem et in ulciscendis divinarum rerum
violatoribus iracundiam. Ex his liquido mihi constare videtur, ejusd-em
anni Dionysiis fabulam, in qua Alcibiadis mysteriorum profanatio sive
aperte sive occulte taxaretur, exhiberi nullo modo potuisse. Itaque se-
quentis anni Dionysiis hoc factum ab Eupolide dices, praesertim quum
sequentis demum anni initio, *absente Alcibiade, in ejus causam inquisi-
tum fuisse constet. Atqui id iam primis secundi Olymp. XCI. anni men-
sibus factum esse, docet narratio Thucyd. VI, 50 -- 54. cll. Diod. sic.
XIII, 5. Damnato autem jam Alcibiade et per populi decretum exilii
poena multam, Eupolidis fabulam committi non potuisse, quis est qui non
intelligat? Omnino parum credibile est, Eupolidem Baptas absente Alci·
biade docuisse, quod si vere factum est, probabiliter explicari mihi velim,
qui rumor ille de Eupolide propter Baptas per Alcibiadem necato oriri
potuerit. Quam ob rem una tantum restat solennitas, qua temporum ra-
tionibus accommod'ate impietas Alcibiadis perstringi potuit, Panathenaea
mense Scirrophorione celebrata, quorum festivitatem fabularum commis·
sionibus celebratam fuisse, fuerunt qui e Diogene Laert. III, 56. collige·
rent. Sed de hoc quidem loco abunde jam dixit Boeckhius de Trag.
Graec. p. 207. sqq. et de Spectac. Dionys. p. 98. sq. ltaque nihil relin-

